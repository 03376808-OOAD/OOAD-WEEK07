Generalization Abstraction จะเป็นกระบวนการในการตัดหรือเพิ่มเติมคุณสมบัติบางอย่างของ Class ซึ่งจะแบ่งออกเป็น 2 วิธีย่อย ๆ คือ
1. Generalize
2. Specialize

โดยการทำ Generalize จะเป็นการตัดคุณสมบัติบางอย่างของ Class ออกไปเพื่อให้ Class ดังกล่าวมีลักษณะเป็นสามัญ เช่น คลาสของก๋วยเตี๋ยว หากตัดเส้นออก ก็จะเป็นการ Generalize กลายเป็น เกาเหลา

และในการทำ Specialize จะเป็นการเพิ่มเติมคุณสมบัติบางประการให้ Class เพื่อให้ Class ดังกล่าวมีลักษณะพิเศษขึ้น เช่น คลาสของเกาเหลา หากเพิ่มเติมเส้นเข้าไป ก็จะเป็นการ Specialize กลายเป็น ก๋วยเตี๋ยว

นอกจากนี้กระบวนการ Generalization Abstraction ยังมีกลไกที่เกิดขึ้นในขณะทำการเพิ่ม/ลดคุณสมบัติบางประการคือ การ Inheritance (สืบทอดคุณสมบัติจากคลาสต้นแบบ) โดยที่คุณสมบัติที่ถูกถ่ายทอดมาจะมี modifier เป็น Private, Protected หรือ Public

โดยหากคุณสมบัติ (Attributes/Fuctions) ที่ถูกสืบทอดมามี modifier เป็น
- Private คุณสมบัติที่ถูกสืบทอดมาจะไม่สามารถเข้าถึงคุณสมบัติที่ถูกสืบทอดมาได้
- Protected คุณสมบัติที่ถูกสืบทอดมาจะเข้าถึงได้จากทุก function ใน subclass
- Public คุณสมบัติที่ถูกสืบทอดมาจะเข้าถึงได้เสมอ

Association Abstraction เป็นการแสดงความสัมพันธ์ Relationship ระหว่างคลาสที่เกี่ยวพันกันและไม่สามารถอธิบายได้ผ่านวิธีการอื่น ๆ (Classification, Aggregation, Generalization) เช่น แม่มีลูก กล่าวคือ แม่ไม่ได้เป็นลูก แม่ไม่ได้เป็นส่วนหนึ่งของลูก และแม่ไม่ได้เป็นชนิดเดียวกับลูก หรืออาจกล่าวได้ว่า แม่คือ role ของผู้หญิงที่มีลูก เป็นต้น