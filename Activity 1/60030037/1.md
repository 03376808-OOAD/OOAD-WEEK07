การเขียนโปรแกรมเชิงวัตถุ Object-Oriented Programming (OOP) มีกระบวนการ 4 กระบวนการหลัก ๆ อันได้แก่
1. Encapsulation
2. Data Abstraction
3. Polymorphism
4. Inheritance

โดยในกระบวนการ Data Abstraction จะเป็นการนำวัตถุที่อยู่ในโลกแห่งความเป็นจริง (Real World Object) ไปอยู่ในโลกของคอมพิวเตอร์
ซึ่งสามารถทำได้โดยการสร้าง Model ขึ้นมาก่อนจากวัตถุที่มีอยู่ในโลกแห่งความเป็นจริงนั้น แล้วนำไปผ่านกระบวนการ instantiation กลายเป็น instance ที่อยู่ในโลกคอมพิวเตอร์ 
ซึ่งโดยปกติแล้ววัตถุทุก ๆ วัตถุในโลกแห่งความเป็นจริงไม่ว่าจะเป็นวัตถุที่มองเห็นและจับต้องได้ (tangible) เช่น คน สัตว์ สิ่งของ ฯลฯ 
และวัตถุที่ไม่สามารถมองเห็นและไม่สามารถจับต้องได้ (intangible) เช่น คะแนน รายชื่อ การฝาก-ถอนเงิน ฯลฯ 
ล้วนแล้วแต่จะประกอบไปด้วย 2 องค์ประกอบหลัก ๆ อันได้แก่ คุณสมบัติ (states) และ พฤติกรรม (behaviors)