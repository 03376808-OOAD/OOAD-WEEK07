Encapsulation
Inheritance
Polymorphism

	ณ ห้องเรียนแห่งหนึ่ง เด็กขี้สงสัยคนนี้ก็ยังถามอาจารย์กิ่งอีกว่า แล้ว Encapsulation คืออะไรหรอคะ อาจารย์กิ่งเลยตอบไปว่าา เป็นคุณสมบัติการห่อหุ้ม 
คือเป็นคุณสมบัติหนึ่งของการเขียนโปรแกรมเชิงวัตถุ ซึ่งเป็นการกำหนดความสามารถในการเข้าถึงสามชิกภายในคลาส ไม่ว่าทั้งจากถายนอกและภายในคลาสก็ตาม มันจะถูกใช้เพื่อทำให้
ข้อมูลภายในเป็ความลับและมีความปลอดภัย และง่ายต่อการเขียนโปรแกรม เมื่อคุณต้องการซื้อตั๋วรถไฟฟ้าที่เครื่องจำหน่ายตั๋วอัตโนมัติ คุณจะต้องใส่เงินเข้าไปในเครื่องและเครื่องจะส่งตั๋วให้กับคุณ 
ในการทำงานที่จะได้ตั๋วมาให้คุณนั้นมีการทำงานภายในซ่อนอยู่ สิ่งเหล่านั้นเป็นสิ่งที่ถูกปกปิดหรือเราเรียกว่า Encapsulation มันไม่จำเป็นที่คุณจะต้องทราบว่าเครื่องนี้ทำงานยังไง 
แต่สิ่งที่คุณจะต้องรู้คือการใช้งานเครื่องนี้เพื่อที่จะซื้อตั๋ว เมื่ออาจารย์กิ่งตอบเสร็จยังไม่ทันได้หายใจหายคอ นักเรียนก็ถามขึ้นมาอีกว่า
	แล้ว inheritance ละคะอาจารย์ คือการที่คลาสหรือออบเจ็ค ได้รับการถ่ายทอดแอตทริบิวต์และเมธอดจากคลาสอื่น 
นั่นจะทำให้คลาสดังกล่าวมีแอตทริบิวต์และเมธอดเหมือนคลาสที่มันสืบทอดมาเรียกคลาสนั้นว่า super class หรือ base class 
ส่วนคลาสที่ได้รับการสืบทอดเรียกว่า sub class หรือ child class นอกจากนี้ เรายังสามารถขยายความสามารถโดยการเพิ่มแอตทริบิวต์หรือเมธอด หรือทำการ override 
เมธอดของ super class ได้ นี่เป็นแนวคิดในการนำโค้ดเดิมกลับมาใช้โดยไม่ต้องเขียนขึ้นใหม่ และเพิ่มความสามารถของเดิมที่มีอยู่ ในภาษา Python นั้นยังสนับสนุน Multiple inheritance 
ซึ่งอนุญาติให้คลาสสืบทอดจากคลาสหลายๆ คลาสได้ในเวลาเดียวกัน
	อาจารย์กิ่งคะ คำถามสุดท้ายแล้วค่ะ แล้ว Polymorphism คืออะไรยังไงคะอาจารย์ คือการที่ออบเจ็คสามารถมีได้หลายรูปแบบ ซึ่งเกิดจากการสืบทอดจาก super class 
และมันยังคงรักษาสภาพและคุณสมบัติของ super class ไว้ เช่น ผู้คนในโลก จะมีทั้งนักกีฬา นักร้อง นักดนตรี ซึ่งมันก็คือการมีหลายรูปแบบทางอาชีพของบุคคล ซึ่งเราสามารถใช้คำว่า บุคคล ในการอ้างถึงคนในอาชีพต่างๆ ได้ 
ซึ่งเป็นแนวคิดของ polymorphism ในการเขียนโปรแกรม ซึ่งมันความหมายของมันคือการมีได้หลายรูปแบบ และในการเขียนโปรแกรมเชิงวัตถุ Polymorphism นั้นคือการสร้างออบเจ็คโดยเป็นออบเจ็คที่สร้างมาจากคลาสที่มี 
Super class เดียวกัน โดยใน Sub class นั้นได้มีการกำหนดการทำงานใหม่ให้กับเมธอดให้ตรงกับวัตถุประสงค์ของคลาสนั้น หรือการ Override method หลังจากนั้นเราสามารถใช้ Super class 
สำหรับการประกาศตัวแปรของออบเจ็ค (class instance) ที่สร้างออบเจ็คจาก Sub class ได้ 
	ว้าวว สุดยอดไปเลยค่ะอาจารย์ หนูว่าอาจารย์คงเหนื่อยแล้วหล่ะค่ะ ลาก่อนค่ะ สวัสดีค่ะ