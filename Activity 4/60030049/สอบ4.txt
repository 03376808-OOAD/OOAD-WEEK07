ในการเขียนโปรแกรมเชิงวัตถุ(OOP) มีกระบวนการ 3 รูปแบบ คือ Encapsulation(การปกปิดข้อมูลหรือการห่อหุ้ม) เป็นกระบวนการมีไว้เพื่อซ่อนรายละเอียดในการปฏิบัติงานของคลาส
และป้องกันการเข้าถึงจากภายนอกไม่ให้สามารถเข้าถึงสถานะของ object ได้ ดั้งนั้นการเข้าถึงจะต้องกระทำผ่านทาง method เท่านั้น (เรียกว่า set/get) 
ซึ่งการเข้าถึงข้อมูลมีหลายระดับคือ private จำกัดการเข้าถึงอย่างสิ้นเชิง, protected จำกัดการเข้าถึงจากภายนอกแต่ class ลูกสามารถเข้าถึงได้ หรือ public ไม่จำกัดการเข้าถึง
ต่อไปคือ Inheritance(การสืบทอดคุณสมบัติ) ใช้สำหรับการเพิ่มความสามารถของคลาสที่สืบทอดคุณสมบัติ (Derived class) มาจากคลาสต้นแบบ (Base class)
ได้รับสถานะและพฤติกรรมของ class นั้นทั้งหมด และยังสามารถเปลี่ยนพฤติกรรมของบาง method (overriding) ที่ได้สืบทอดมาได้และสามารถนำโค้ดที่มีอยู่แล้วมาใช้ใหม่ได้ (code reuse)
สุดท้ายคือ Polymorphism(การพ้องรูป)ก็คือคลาสหลัก (Base class) สามารถกำหนดเมธอดให้เป็น Virtual เมธอด และคลาสลูก (Derived class) สามารถทำการ Override เมธอดเหล่านั้นได้ 
ซึ่งหมายความว่าคลาสหลักสามารถกำหนดเมธอดที่เป็นของตัวเองและให้คลาสอื่นนำไปแก้ไขได้ และในตอนโปรแกรมทำงาน ก็สามารถเรียกใช้เมธอดในคลาสหลักและได้ผลลัพธ์การทำงานของคลาสลูกแทน